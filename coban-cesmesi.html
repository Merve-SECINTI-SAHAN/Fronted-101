<h1> ÇOBAN ÇEŞMESİ </h1>

</dortluk>
<misra> Derinden derine ırmaklar ağlar, </misra>    
<misra> Uzaktan uzağa çoban çeşmesi,  </misra>     
<misra> Ey suyun sesinden anlıyan bağlar,   </misra>    
<misra> Ne söyler şu dağa çoban çeşmesi.  </misra>    
</dortluk>

</dortluk>
<misra> "Göynünü Şirin'in aşkı sarınca </misra>    
<misra> Yol almış hayatın ufuklarınca, </misra>    
<misra> O hızla dağları Ferhat yarınca  </misra>   
<misra> Başlamış akmağa çoban çeşmesi..." </misra>   
</dortluk>
  
 </dortluk> 
O zaman başından aşkındı derdi,     
Mermeri oyardı, taşı delerdi.     
Kaç yanık yolcuya soğuk su verdi.     
Değdi kaç dudağa çoban çeşmesi.     
</dortluk>

</dortluk>
Vefasız Aslı'ya yol gösteren bu,     
Kerem'in sazına cevap veren bu,     
Kuruyan gözlere yaş gönderen bu...     
Sızmadı toprağa çoban çeşmesi.     
</dortluk>
        
</dortluk>
Leyla gelin oldu, Mecnun mezarda,     
Bir susuz yolcu yok şimdi dağlarda,         
Ateşten kızaran bir gül arar da, 
Gezer bağdan bağa çoban çeşmesi,     
</dortluk>
        
</dortluk>
Ne şair yaş döker, ne aşık ağlar,     
Tarihe karıştı eski sevdalar.     
</dortluk>

</dortluk>
Beyhude seslenir, beyhude çağlar,     
Bir sola, bir sağa çoban çeşmesi...     
</dortluk>

<sair> Faruk Nafiz ÇAMLIBEL </sair>
